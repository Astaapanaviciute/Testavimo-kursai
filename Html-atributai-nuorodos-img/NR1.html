<!DOCTYPE html>
<html>

<head>
    <title>Sniegas</title>
</head>

<body>
    <h1>Kas yra sniegas?</h1>
    <p>sniẽgas, kieti krituliai, susidarantys iš snaigių (ledo kristalų). Snaigės ir jų kompleksai dažniausiai būna
        prizmių, plokštelių, adatų arba dendritų formos (priklauso nuo formavimosi sąlygų). Skersmuo iki kelių
        milimetrų. Krisdamos snaigės jungiasi tarpusavyje ir formuoja sniego dribsnius, kurių skersmuo kinta nuo kelių
        milimetrų iki kelių centimetrų. Ypač dideli dribsniai susidaro esant tykai arba pučiant labai silpnam vėjui.
        Jeigu priežemio oro sluoksnio ir žemės paviršiaus temperatūra yra neigiama, iškritęs sniegas kaupiasi ir
        formuojasi sniego danga.</p>
    <h1>Sniegas Lietuvoje</h1>
    <p>Lietuvoje pirmasis sniegas rudenį iškrinta spalio pabaigoje arba lapkričio pradžioje, paskutinis – balandžio
        viduryje. Sninga vidutiniškai apie 300 valandų per metus. Labai smarkus snygis laikomas stichiniu, kai per 12 ar
        mažiau valandų iškrinta 20–30 mm kritulių arba sniego dangos prieaugis sudaro 20–30 cm, kai daugiau nei 30 mm –
        katastrofiniu (pagal 2020 Stichinių, katastrofinių meteorologinių ir hidrologinių reiškinių rodyklių sąrašą).
        Stipriausias snygis (66 mm/12 val.) užregistruotas 2008 11 25 Nidoje. Dėl stipraus snygio ir pūgos 2021 01 26
        Lietuvos centrinėje ir pietrytinėje dalyje susidarė labai sudėtingos eismo sąlygos, nuo sniego svorio lūžo
        šakos, medžiai, nutraukti laidai sutrikdė elektros tiekimą tūkstančiams gyventojų.</p>
      
</body>

</html>